انواع سبک زندگی کدام‌اند؟ مفهوم سبک زندگی از جمله مفاهیم علوم اجتماعی است که اخیرا بسیار مورد توجه قرار گرفته است. هزاران سال است که انسان‌ها کوشیده‌اند روش زندگی خود را بشناسند و مدیریت کنند و حتی دولت‌ها تلاش می‌کنند بر روی روش زندگی مردمان خود تأثیر بگذارند. اما تعریف سبک زندگی و مفهوم سازی در مورد آن، نسبتاً جدید است. روش زندگی از آن جهت اهمیت می‌یابد که می‌تواند به طور مستقیم بر سلامت فرد تاثیر بگذارد. فردی را تصور کنید که اهمیتی به تغذیه خود نمی‌دهد. ادامه چنین وضعیتی او را با اضافه وزن و مشکلات مربوط به آن رو به رو خواهد کرد. در ادامه بیشتر راجع به انواع سبک زندگی صحبت کرده‌ایم.

سبک زندگی چیست؟
سبک زندگی به معنای شیوه زندگی خاص یک فرد، گروه، یا جامعه است. سبک‌های زندگی مجموعه‌ای از ارزش‌ها، شیوه‌های رفتار، حالت‌ها و سلیقه‌ها در هر چیزی را در برمی‌گیرد و می‌تواند به علایق، نظرات، رفتارها و جهت‌گیری رفتاری یک فرد، گروه یا فرهنگ اشاره کند. سبک زندگی افراد و راهی که برای خود انتخاب می‌کنند، ارتباط عمیقی با موفقیت آنان در زندگی دارد.

از آنجا که مشاهده‌ رفتار انسان‌ها، همیشه و همه جا امکان‌پذیر نیست، بسیاری از محققان، ترجیح می‌دهند به جای رفتارهای افراد، انتخاب‌های آنان در زندگی روزمره را به عنوان نشانه دست دوم از انواع سبک زندگی مورد بررسی قرار دهند.

 

انواع سبک زندگی
آدلر یکی از روانشناسان برجسته ۴ سبک زندگی را معرفی کرد و معتقد بود که انسان‌ها برای مقابله با مشکلاتی که در زندگی دارند همچون کار، عشق، ازدواج و ارتباط با دیگران، یکی از این سبک‌ها را انتخاب می‌کنند:

سلطه گر یا حکمران: این افراد علاقه اجتماعی ناچیزی دارند؛ مستقیما به دیگران حمله می‌کنند، دستور می‌دهند و مستبد یا بزهکار می‌شوند.

گیرنده: بیشتر افراد این سبک زندگی را انتخاب می‌کنند. افراد این دسته انتظار دارند همه چیز را از دیگران بگیرند و در نتیجه به آن‌ها وابسته می‌شوند.

اجتنابی: این افراد هیچ تلاشی برای رویارویی با مشکلات زندگی ندارند و با اجتناب از مشکلات، خود را از هر احتمال شکستی دور می‌کنند. انتخاب این نوع از سبک زندگی ارتباط زیادی با ابتلای افراد به اختلال شخصیت اجتنابی دارد.

هر سه نوع سبک زندگی فوق فاقد علاقه اجتماعی هستند
